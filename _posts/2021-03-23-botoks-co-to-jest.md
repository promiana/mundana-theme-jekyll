---
layout: post
title: Botoks - co to jest?
author: idalia
categories:
  - uroda
image: /assets/images/botoks.jpg
tags: sticky
---
Botoks. Jeden z najczęściej wykonywanych zabiegów medycyny estetycznej. Mimo to jest wiele mitów z nim związanych. Często kojarzy się z "napompowanymi" ustami i sztucznością.

Jak on tak naprawdę działa i jakie efekty możemy uzyskać prawidłowo i z umiarem stosując ten lek?

Toksyna botulinowa typu A jest zarejestrowana jako lek

Botoks działa na mięśnie, nie bezpośrednio na skórę. Podany w okolice mięśni mimicznych odpowiedzialnych za grymas:

* złości - lwia zmarszczka
* zdziwienia - zmarszczki poprzeczne czoła 
* mrużenia oczu - kurze łapki 

ogranicza ruchomość tych mięśni, dzięki czemu zmarszczki wypłycają się, a twarz zyskuje zrelaksowany, bardziej wypoczęty wygląd.

Działanie botoksu jest całkowicie odwracalne! W poddanych zabiegowi mięśniach odtwarzane są zablokowane wcześniej receptory. Jest to i plus i minus. Zabieg trzeba powtarzać, jeśli podoba nam się efekt, ale jeśli uznamy, że lubimy, kiedy nasza twarz jest w pełni ekspresyjna, nie musimy się martwić, że ingerencja w wygląd była trwała. Odwracalne są też ewentualne powikłania, które przy tym zabiegu też się mogą zdarzyć.

Ostrzykiwanie botoksem mięśni żwaczy ma wskazania zarówno estetyczne (wyszczupla dolną część twarzy) jak i medyczne (bruksizm) wskazania. Jest jeszcze leczenie:

* migreny
* nadmiernej potliwości.

Naprawdę bardzo wszechstronna toksyna. Sam zabieg nie trwa długo, jest praktycznie bezbolesny i zazwyczaj nie zostawia po sobie śladu.

Polecam.